https://pasieka24.pl/index.php/pasieka-czasopismo-dla-pszczelarzy/85-pasieka-4-2005/902-ramka-pracy

Ramka pracy
Ramka pracy to duże ułatwienie przy przeglądzie pasieki. Nie przeglądając całego gniazda rodziny pszczelej, możemy co kilka dni na bieżąco kontrolować nastrój w naszych ulach.


Fot. Jerzy Jóźwik

Ramka pracy to ramka kontrolna. Jest pusta, nie wzmacniana drutem (ale można ją też odrutować). Ma wymiary ramki używanej w danym typie ula, przy górnej beleczce lub też z boku ramki umieszcza się przeważnie wąski 2-4 cm pasek węzy.

Podaje się ją w końcu kwietnia, gdy rodzina obsiada już około 10 ramek gniazdowych. Ramkę pracy układa się w ulu jako ostatnią lub przedostatnią w gnieździe, pomiędzy ramką z czerwiem a plastrem skrajnym.

Ramkę pracy można podać do nadstawki, ale jej kontrolna rola jest wówczas mniejsza.


Fot. Jerzy Jóźwik

Dzięki ramce pracy dokonujemy obserwacji i oceny pracy pszczół w ulu:

1.	Daje ona możliwość obserwowania zatrudnienia pszczół woszczarek.

2.	Informuje o początku pobielania plastrów i możemy wtedy podać węzę do ich budowy.

3.	Pozwala na ocenę nastroju rojowego lub roboczego.

4.	Umożliwia zwalczanie mechaniczne warrozy.

5.	Zapewnia częściowo wolną przestrzeń, a tym samym wentylację w ulu.

Zastosowanie ramki pracy powoduje, że w gnieździe plastry są wolne od komórek trutowych, tym samym w ramkach gniazda mamy komórki robocze. Pamiętajmy, że jeżeli pszczoły woszczarki nie mają gdzie budować komórek trutowych, będą niszczyły węzę w gnieździe.


Fot. Jerzy Jóźwik

Zaczerwioną budowę trutową w ramce pracy wycina się zanim wylęgną się trutnie. Ważne jest to, że wycinamy ją wówczas, gdy czerw trutowy jest zasklepiony. Wycięte plastry przetapia się w topiarce słonecznej. Z systematycznie wycinanych plastrów można pozyskiwać wosk w ilości 350 – 600 g od jednej rodziny.

Zajęcie pszczół na ramce pracy tylko częściowo powstrzymuje rodzinę od nastroju rojowego. Gdy w czasie trwania pożytku zaprzestanie ona budowy na tej ramce, oznacza to, że szykuje się do rójki i wkrótce wyjdzie z ula. Informacji o zbliżającym się wyrojeniu rodziny jest znacznie więcej, dlatego nie należy opierać się wyłącznie na obserwacji ramki pracy.

pszczoły
Fot. Jerzy Jóźwik

Dzięki ramce pracy możemy także śledzić rozwój rodziny, jej nastrój i co aktualnie dzieje się w ulu. Na przykład pociągnięcie na ramce języczków z budową pszczelą z matecznikami świadczy o dużym nastroju rojowym, który będzie już trudno opanować.

Pamiętajmy, że w czasie trwania pożytku częste przeglądanie rodzin w poszukiwaniu mateczników rojowych dezorganizuje pracę pszczół, które zaniepokojone nie wyjdą na pożytki. Nasili się natomiast rabunek przeglądanych rodzin i całej pasieki.

Z kolei zabudowa pszczela z nakropem nektaru świadczy o braku miejsca na jego składanie i o prawidłowym rozwoju rodziny. Gdy pszczoły nic nie budują na ramce pracy, to gniazdo jest zbyt obszerne albo w rodzinie nie ma matki. Może też świadczyć to o tym, że rodzina się wyroiła, a matka jest młoda i jeszcze nie czerwi.

Ramka pracy może posłużyć do biologicznej walki z warrozą. Polega ona na...

